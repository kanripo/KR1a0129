# -*- mode: mandoku-view -*-
#+TITLE: 易小帖
#+DATE: 2015-09-23 09:35:28
#+PROPERTY: JUAN 0
<pb:KR1a0129_WYG_000-1a>¶
欽定四庫全書　　　　　經部一¶
　易小帖　　　　　　　　易類¶
　　提要¶
　　　　(臣/)等謹案易小帖五卷¶
　　　國朝毛竒齡説易之語而其門人編次成書者¶
　　　　也竒齡所著經解諸書惟仲氏易及春秋傳¶
　　　　二種是其自編餘皆出門人之手故中間有¶
　　　　附入門人語者此小帖凡一百四十三條皆¶
<pb:KR1a0129_WYG_000-1b>¶
　　　　講易之雜説與仲氏易相為引伸朱彛尊載¶
　　　　之經義考云皆西河氏紀説易之可議者今¶
　　　　觀其書徵引前人之訓詁以糾近代説易之¶
　　　　失於王弼陳摶二派攻擊尤力其間雖不免¶
　　　　有强詞漫衍以博濟辨之處而自明以來申¶
　　　　明漢儒之學使儒者不敢以空言説經實竒¶
　　　　齡開其先路其論子夏易傳及連山歸藏尤¶
　　　　詳核第五卷所記皆商㩁仲氏易之語初稿¶
<pb:KR1a0129_WYG_000-2a>¶
　　　　原附載仲氏易末後乃移入此編舊目本十¶
　　　　卷今本五卷蓋其門人編録有所刋削考盛¶
　　　　唐所為西河傳又稱易小帖八卷蓋十卷刪¶
　　　　為八卷又刪為五卷也儒者尊奉一先生每¶
　　　　一字一句奉為蓍蔡多以未定之説編入語¶
　　　　録故二程遺書朱子有疑朱子語類又每與¶
　　　　四書章句集註或問相左皆失於簡汰之故¶
　　　　若竒齡之門人可謂能愛其師矣乾隆四十¶
<pb:KR1a0129_WYG_000-2b>¶
　　　　三年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶

